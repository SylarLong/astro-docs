---
outline: deep
description: "紫微鬥數基礎知識，紫微鬥數全書"
---

# 紫微鬥數全書 —— 卷三

## 談星要論

>看身安命祿馬不落空亡天空截空最緊，旬空次之。  
>第一看命宮吉兇廟旺化吉化忌生克。  
>次看身主吉兇生克。  
>三看遷移財帛官祿三方星辰刑沖克破。  
>四看福德宮權祿劫空廟陷，以福德宮對財帛宮也。  
>身命遷移財官福德六宮名曰八座，俱在成照聚吉化吉，富貴高壽。  
>六宮俱陷，聚兇化忌，孤寡夭壽。若卯酉時生人尤外，有田宅疾厄已錄於後。  
>又看父母妻子三宮，俱有劫空殺忌，僧道之命，否則孤獨貧窮。  
>若命宮無正曜者，財官二宮有吉星拱照，富貴全美，或偏房庶母所生。  
>三方有惡星沖照，或二姓可延生，離祖可保成家。  
>如命宮有正曜吉星，廟旺化吉，三方又有吉星會合，上上之命。  
>如無正曜吉星，三方有吉，上次之命。  
>命宮星辰無吉無兇，或吉兇相伴者，如三方亦有中等星辰，為中格。  
>及命宮星辰廟旺，三方有惡星守照破格。  
>及命星陷背，加羊陀化忌，卻得十幹祿元來相守化吉，亦為中等之命。  
>若命無吉星，反有兇殺化忌無祿落陷，為下格之命。  
>三方有吉星，亦可為中等，先小後大，不能久遠，終為成敗夭折論。  
>若安命星躔陷地，又加兇殺化忌，三方又會羊陀火鈴空劫，為下格貧賤，二姓延生，奴仆之命，否則夭折六畜之命。  

## 論人命入格

>如命入格，廟旺聚吉，科權祿守，上上之命。  
>不入廟加吉化，科權祿，上次之命。  
>不入廟不加吉，為平常命。  
>入廟不加吉，平等。  
>若居陷地又加殺化忌，為下格之命，不以入格而論也。  
>又入格不化吉而化兇，只以本命吉兇多寡而斷之。  

## 論格星數高下

>紫府與數相合何如，紫微南北鬥中天帝主，天府乃南鬥主。  
>又看陰陽相伴者，看陰陽不相伴，又數不相生，為下格。  
>陰陽純駁為中格。又三方四正皆吉星為上格。  
>吉兇相伴守照為中格。  
>兇星惡殺為下格兇徒論。  
>凡星得上格而數得上格為第一，位至極品之貴。  
>凡星得上格而數得中格為第二，位至三公。  
>星得上格而數得下格為第三，位至六卿。  
>皆為上格上壽之人。  
>星得中格而數得上格為第四，位至監司。  
>星中數中為第五，位至縣令。  
>星中敷下為第六，異路前程貴顯。  
>皆得中等享福主人也。  
>又星得下格而數得上格為第七，衣祿豐足，富比陶朱，子孫蕃盛，壽享遐齡，以星雖兇而命入格合局故也，再否虛名虛利。  
>星下數中為第八，衣食無虧。  
>星下數下為第九，辛苦奔波，貧窮夭折。  
>上中下三等，依理而斷，則上可以知祖宗之源，而下可以知子孫之盛衰也。  

## 論男女命同異

>男女命不同，星辰各別。  
>男命先看身命，次看財帛宮祿遷移，俱要廟旺為吉，落陷聚兇為兇。  
>三看福德，權祿劫空廟陷吉忌。  
>又看田宅奴仆疾厄宮吉兇，吉兇已算於後。  
>又看父母妻子三宮，俱有劫空殺忌則僧道之命，否則貧窮孤獨。  
>須要仔細參詳，方可斷人禍福榮辱。   

>女命先看身命吉兇，如貪狼七殺擎羊則不美。 
>次看福德宮吉兇，若七殺單居福德必為娼婢。 
>三看夫君，四看子媳財帛田宅。 
>若桃花刑殺要敗絕空亡為兇，若諸吉廟旺則佳，雖是艱辛貧困亦不為下濺夭折論。 
>女因夫貴，女命貴格反為無用，以子媳夫君福德為正強。 
>田宅財帛為次強。宮祿遷移七殺為陷。 

## 論小兒命

>小兒博士力士上短下長，青龍將軍腮小頭圓。大耗鼻仰唇縮，死符病符聲高性雄。官府奏書逢惡曜落地無聲，白虎太歲遇七殺幼弱遭傷。須分生克製化之垣，更看時祿衰敗之地，後觀關殺方知壽夭窮通。

>小兒初生，命中星辰廟旺，大小二限未行，斷其災少，易養，父母無克。若命坐惡 殺及纏陷弱之地，大小二限未行，斷其災多，難養，刑克父母。

## 定小兒生時訣

>子午卯酉單頂門，或偏左邊二三分，   
>寅申巳亥亦單頂，偏居右去始為真，   
>辰戌丑未是雙頂，胞胎受定正時辰。    
   
>子午卯酉面向天，寅申巳亥側身眠，   
>辰戌丑未臉伏地，臨盆當試用心堅。   

## 論人生時安命吉兇

>凡男女生在寅午戌申子辰六陽時，安命在此六宮者吉。生在巳酉丑亥卯未六陰時，安命在此六宮者吉。反此則少遂。

## 論人生時要審的確

>如人生子亥二時最難定，準要仔細推祥，如子時有十刻，上午刻屬昨夜亥時，下午刻屬今日子時，如天氣陰雨之際，必須羅經以定真確時候，若差訛則命不準矣。

## 論小兒克親

>如寅午巳酉生人，見辰戍丑未時最毒，子申亥卯生人次之。  
>若寅亥巳生人，見午申酉亥時，主先克父，出十六歲則不妨。  
>若辰巳丑未生人，見子午卯巳亥申酉時生者，主先克母。  

## 論命先貧後富

>人生於富貴之家，一生快樂享福，財官顯達，妻榮子貴，奴仆成行，聲名昭著。  
>其間有半途遭傷，人離財散，官非火盜，身喪家亡，此等之命非命也。  
>是限步逢大小二限及太歲相沖照，又加兇殺守臨，故此破敗，不貧即損壽也。  
>所謂先成後敗，先大後小也。  

>又有人命出身微賤，營活生計，百工巧藝，九流醫術，又為農圃等輩，初歷艱辛度日。  
>卻仍中末平地升騰，發財驚駭鄉邦，因生在中庸之局，後因限步相扶，星辰逢吉曜兼廟旺，以此突然發達進祿。  
>所謂先貧後富，先小後大是也。  

## 論大限十年禍福何如

>如宮分星纏全吉廟旺得地，無擎羊陀羅火鈴空劫者，主十年安靜，人財全美。  
>若限內有擎羊陀羅火鈴空劫忌星為伴，成敗不一。  
>如宮分星纏陷地，值擎羊陀羅火鈴空劫忌，又加流年惡殺湊合，及小限巡逢兇殺，則官災死亡立見。  
>大限將出，有吉眾者無災悔，少者災多，損人破財不利。  
>凡行至寅申巳亥子午宮，遇紫微天府天同太陽太陰昌曲祿存祿主吉星，主人財興旺，添丁進口之慶。  
>行至辰戍丑未卯酉，遇惡殺廉貞天使羊陀火鈴空劫忌星，主人酒色荒迷，貧乏死生。  
>遇左右昌曲，仕宦遷官加職，士民生子發財，婦人喜事，僧道亦利，商賈得益。  
>凡大小二限及太歲，怕行天傷天使夾地，怕行天空地劫之地，怕行擎羊陀羅之地，及羊陀沖照，怕脫兇限，怕逢兇限，又怕傷使劫空羊陀並夾歲限。  
>如天傷在子，天使在寅，歲限在丑宮，乃並夾也。  
>羊陀守命尚且無用，況夾限乎，若逃得過須看壽星，紫微天同天梁貪狼坐命可解。  
>更須看月值惡殺，日值惡殺，加湊大小歲月日時五者參詳吉兇推斷。  
>太歲行至奏書將軍直符天使天傷羊陀火鈴空劫忌星，逢一二位，主人離財散，疾病哭泣之兆。  
>若歲限犯重月日一二位，又逢忌星合者，官吏遭謫，常人遭橫事，婦人損胎，病者死亡。  
>若惡殺在不得地，如風雨暴過。若歲限臨無吉星，命中無救，其年難過必死。  

## 論二限太歲吉兇

>須詳大限獨守吉兇何如，小限獨守吉兇何如，太歲獨守吉兇何如。如歲限俱兇則兇。  
>又看大限與小限相逢吉兇何如，大限逢太歲吉兇何如，小限逢太歲吉兇何如，禍福所定。  
>又看太歲沖大限小限，太歲沖羊陀七殺，然後可斷吉兇。  

## 論行限分南北鬥

>陽男陰女南鬥為福。陰男陽女北鬥為福。   
>北鬥諸星吉兇，大限斷上五年應，小限斷上半年應。   
>南鬥諸星吉兇，大限斷下五年應，小限斷下半年應。  

## 論流年太歲吉兇星殺

>凡太歲看三方對照星辰吉兇何如以定禍福，太歲在命宮行者禍福尤緊。如命在子宮太歲到子，又癸生人逢吉則吉逢兇則兇。

## 論陰騭延壽

>陰騰延壽生百福，雖然倒限不遭傷。  
>假如有人大小二限及太歲到兇陷地，有延過壽去不死者，乃是其人曾行陰騰，平日利物濟人，反身修德，以作善降福，雖兇不害。  
>如宋郊編荻橋渡蟻是也。又如諸葛亮火燒藤甲軍，傷人太毒減壽一紀。當以此參詳。  

## 論羊陀叠並

>如庚年生人，命在卯宮，遷移在酉宮。如遇羊陀，流年亦庚祿居申，流羊在酉，流陀在未，是命在卯宮原有酉宮擎羊沖合，流年又遇流羊流陀，謂之羊陀叠並。

## 論七殺重逢

>如命中三合原有七殺守照，而流年又遇流羊流陀沖照兇，  
>七殺重逢二者為禍最毒，入廟災晦減輕，如陷地逢忌及卯酉遇擎羊為閑宮，午生人不利也。  
>然七殺逢吉曜眾亦轉兇化吉，不可一概論兇。擎羊陀羅七殺逢紫微天相祿存三合拱照可解。   

詩曰

>羊陀叠並命難逃，七殺重逢禍必遭，太歲二限臨此地，十生九死不堅牢。

## 論大小限星辰過十二宮遇十二支所忌訣

>人生子命忌寅申 假如子年生人切忌寅申歲限，災晦至重，及忌子午歲限相沖。  
>丑午生人丑午瞋 假如丑年生人忌午丑歲限，午生人亦忌丑午歲限，及忌七殺星，災晦極重。  
>寅卯之人防巳亥 假如寅卯人忌巳亥歲限，及忌卯酉寅申相沖。  
>龍蛇切忌本身臨 假如巳生人忌逢巳年及忌行到巳限、辰生人忌行辰年又忌行到辰限為天羅，又忌行到戌為地網，限遇此災晦疾厄之險，官非破財憂製連連矣。  
>申人鈴火災殃重 假如申生人忌逢火鈴二星，必主災晦至重，及忌寅年沖。  
>未遇豬雞墓患殷 假如未生人忌逢酉戌歲限，又忌見擎羊在四墓宮。  
>戌亥羊陀須避忌 假如戌亥生人忌遇羊陀災重，戌生人又行到戍宮歲限為地網，又忌行到辰宮歲限為天羅，謂之辰戌相沖不美。  
>酉人陀刃亦非親 假如酉生人亦忌羊陀歲限及忌行卯宮限，及卯年歲君相沖。

>豬犬生人莫遇蛇，辰戍切忌到網羅，預先整頓衣冠木，未免生人唱挽歌。

## 論立命行限宮歌

>金人遇坎命須傷，木命落離有禍殃，水遇艮宮應蹇滯，火來兌上禍難藏，  
>土到東南逢震巽，須防膿血及驚慌，縱然吉曜相逢照，未免官災鬧一場。  

>論太歲小限星辰廟陷遇十二宮中吉兇 依此判斷其人行年災患應如神

>子年太歲並小限到子宮入廟化吉  
>七殺破軍在子宮守歲限癸庚己生人發福，巨門天機乙癸生人發福，天府天相天梁丁己庚人財旺遂心，又天同丙丁生人財官雙美。  
>子年太歲並小限到子宮不入廟化兇  
>紫微在子宮守命及歲限丙戊生人悔吝，破財災殃。 

- 子年太歲所值吉兇星  
  >祿存天機天同太陰昌曲輔弼破軍天相廉真武曲天府巨門七殺，可斷其年人財兩美事事遂心。若遇貪狼紫微天梁忌星太陽擎羊，便斷人財耗散孝服，本身災晦不寧，減半論之。  
  >丑年太歲並小限到丑宮入廟化吉  
  >天機在丑守命丙辛生人發旺，天相戊生人發旺，太陰武曲丙戊生人發旺，天府廉貞戊生人發旺，天梁丙戊辛生人發旺。  
  >丑年太歲並小限到丑宮不入廟化兇  
  >太陰在丑宮守命戊生人悔吝，太陽星甲乙生人悔吝，天機丙辛癸生人悔吝，天同廉貞丁庚生人招官非。  

- 丑年太歲所值吉兇星  
  >紫微天相天梁太陰天府祿存廉貞破軍昌曲天機輔弼，可斷其年事事遂心。若遇天同巨門武曲貪狼忌宿太陽擎羊，便斷其年人財耗散，官災口舌孝服，本身遭晦，減半論之。  
  >寅年太歲並小限到寅宮入廟化吉  
  >紫微太陽武曲天梁七殺，甲庚丁己生人財官雙美。  
  >寅年太歲並小限到寅宮不入廟化兇  
  >廉貞貪狼破軍在寅，丙戊生人招官非，甲子生人不喜寅申歲限。 

- 寅年太歲所值吉兇星  
  >紫微天府天機太陰武曲七殺天同天相太陽巨門天梁，便斷其年人財進益作事遂心。若遇貪狼陀忌，便斷其年人財破散，官非孝服，本身見災，減半論之。  
  >卯年太歲並小限到卯宮入廟化吉  
  >紫微天機太陽天相天府天同武曲在命乙辛生人發旺。  
  >卯年太歲並小限到卯宮不入廟化兇  
  >廉貞甲丙生人橫破財，太陰甲乙生人財破災害，庚生人亦不宜主災害。

- 卯年太歲所值吉兇星  
  >太陰天梁紫微天機天同天府貪狼巨門七殺，即斷其年人財興旺，婚姻喜事重重，諸事稱心。若遇廉貞破軍太陰天相擎羊忌宿，其年破財，官災口舌，本身見晦，減半論之。  
  >辰年太歲並小限到辰宮入廟化吉  
  >紫微貪狼七殺在辰宮守命限癸甲生人財官祿旺，天機太陽丁庚癸生人財祿發旺，天同戊庚癸生人順遂，巨門丙辛生人遂意。  
  >辰年太歲並小限到辰宮不入廟化兇  
  >貪狼武曲在辰壬癸生人災晦，天同巨門丁庚生人災晦，廉貞壬癸生人主災晦至重，太陰太陽天機甲乙戊己生人災晦。 

- 辰年太歲所值吉兇星  
  >太陽天機天梁七殺貪狼文昌左輔右弼，便斷其年財祿大進益，家道更興隆，添丁進口，婚姻喜慶重重。若遇紫微天同廉貞天府太陰巨門天相破軍忌宿，便斷其年破財孝服，官災  口舌。
  >巳年太歲並小限到巳宮入廟化吉  
  >紫微天府天同巨門天相天梁破軍丙戊辛人發福，太陰天機丁壬辛丙生人破財，貪狼甲戊生人平平。  
  >巳年太歲並小限到巳宮不入廟化兇  
  >巨門貪狼癸丙生人口舌災晦，太陰破軍災晦多端。  

- 巳年太歲所值吉兇星  
  >紫微太陽天同天府天梁祿存，便斷其年人財稱意，喜事重重。若遇武曲廉貞太陰貪狼巨門天相破軍忌星，便斷其年人財損失，官災口舌，本身病患，減半論之。  
  >午年太歲並小限到午宮入廟化吉  
  >紫微太陽武曲天同天梁廉貞七殺破軍丁己甲癸生人進財遂心。  
  >午年太歲並小限到午宮不入廟化兇  
  >貪狼在丙午壬癸生人破財官災口舌。  

- 午年太歲所值吉兇星  
  >紫微天府天機太陽武曲廉貞天相巨門天梁破軍祿存，便斷其年人財興旺，婚姻喜事重重。若值太陰貪狼天同羊陀忌星，便斷其年人財破敗，官災口舌孝服，本身災厄可免。  
  >未年太歲並小限到未宮入廟化吉  
  >紫微天機天府天相天梁壬乙生人發福，太陰庚壬生人發福生財。  
  >未年太歲並小限到未宮不入廟化兇  
  >太陽甲乙生人多災晦，天同丁庚生人多災，武曲壬癸生人生災招官非橫禍。

- 未年太歲所值吉兇星  
  >紫微天府廉貞天機破軍天相，便斷其年人財增益，作事如意，婚姻產育之喜。若遇太陰太陽武曲天同貪狼巨門羊陀忌宿，便斷其年人財耗散，孝服官災，陰人小口不寧，本人災  厄難免。
  >申年太歲並小限到申宮入廟化吉  
  >廉偵破軍紫微甲庚癸生人發福，巨門甲庚癸生人發福，天機丁甲癸生人發福，庚生人亦發財發福。  
  >申年太歲並小限到申宮不入廟化兇  
  >天機乙戊生人災晦，巨門丁生人不宜，廉貞丙壬生人有災，天同甲庚生人災禍，貪狼癸丙生人有災禍。 

- 申年太歲所值吉兇星  
  >紫微太陽廉貞天府巨門七殺文昌武曲祿存，便斷其年人財利益，喜事重重。若遇天機天同天梁天相太陰破軍忌星，便斷其年人財散失，官非孝服，本身災病。  
  >酉年太歲並小限到酉宮入廟化吉  
  >紫微天機太陰酉宮守命丙戊乙辛生人進財吉利。  
  >酉年太歲並小限到酉宮不入廟化兇  
  >太陽天同甲乙生人不宜，武曲庚壬生人不宜，天相甲庚生人不宜，廉貞甲庚丙辛生人不宜，天府甲庚壬生人不宜。

- 酉年太歲所值吉兇星  
  >祿存太陰紫微天府昌曲左右，便斷其年人財興旺，作事遂心。若值天機巨門武曲廉貞擎羊陀忌，便斷其年人離財散，口舌官非。  
  >戌年太歲並小限到戌宮入廟化吉  
  >紫微壬甲丁己生人進財，太陰丁己生人吉慶，武曲丁己甲庚生人吉慶，天機甲乙丁己生人發福，巨門己辛癸生人發福，天同廉貞破軍七殺丁己甲生人發財。  
  >戌年太歲並小限到戌宮不入廟化兇  
  >貪狼癸生人不宜，天同庚生人不宜，天機戊生人不宜，巨門丁生人不宜，太陽甲生人不宜，廉貞丙生人不宜，武曲壬生人不宜。 

- 戌年太歲所值吉兇星  
  >天機太陰天梁天府武曲七殺貪狼左右天同，便斷其年人財利益，作事遂心，家道興隆。如遇巨門太陽破軍紫微天相忌宿，便斷其年人財退失，孝服官災，本身見病，減半論之。  
  >亥年太歲並小限到亥宮入廟化吉  
  >紫微天同巨門天梁壬癸戊生人吉慶，天機壬生人吉美，天相丁己生人及丙戊生人發福，太陰戊己生人財官雙美。  
  >亥年太歲並小限到亥宮不入廟化兇  
  >廉貞丙壬癸生人不宜，武曲壬丙生人不宜，太陽甲生人不宜。 

- 亥年太歲所值吉兇星  
  >天同太陰天梁紫微天府昌曲祿存，便斷其年人財進益，喜氣重重，謀事俱稱心懷。若遇廉貞破軍七殺，便斷其年人財耗散，小口死亡，本身災晦。  
## 論諸星同垣各司所宜分別富貴貧賤夭壽

- 紫微

  > 廟丑未午 旺寅申卯酉巳亥 平子 無陷

  >紫微居午無刑忌甲丁己命至公卿 加刑忌平常刑乃擎羊也。  
  >紫微居子午科權祿照最為奇 科權祿三方照是也為仰面朝鬥格。  
  >紫微男亥女寅宮壬甲生人富貴同 同男女同也。  
  >紫微卯酉劫空四殺多為脫俗之僧 四殺羊陀火鈴也。  
  >紫微天府全依輔弼之功 紫府得輔弼同垣，及三方拱照嘉會，終身富貴。  
  >紫微天府同宮無殺湊甲人享幅終身 紫府同在寅申宮守命，六甲人富貴。  
  >紫府朝垣活祿逢終身福厚至三公 命坐寅申再加吉星妙。  
  >紫府日月居旺地必定出佳公卿器 紫午府丑無殺加，又化祿是也。  
  >紫府武曲臨財宅更兼權祿富奢翁 得左右祿存亦同。  
  >紫微輔弼同宮一呼百諾居上品 或作三方為次吉，在財帛宮則為財賦之官。  
  >紫府擎羊在巨商 得武曲居遷移者吉。  
  >紫祿同宮日月照貴不可言 紫微祿存同宮，日月三合拱照。  
  >紫微七殺化權反作楨梓  
  >紫微破軍無左右無吉曜兇惡胥吏之徒  
  >紫微權祿遇羊陀雖獲吉而無道 為人心術不正。  
  >紫破命臨於辰戍丑未再加吉曜富貴堪期  
  >紫破貪狼為至淫男女邪淫  
  >紫府同臨巳亥一朝富貴雙全  
  >紫府夾命為貴格  
  >紫微昌曲富貴可期  
  >紫微太陰殺曜逢一生曹吏逞英雄  
  >紫微武曲破軍會羊陀欺公禍亂 只宜經商。  
  >紫破辰戍君臣不義 安樂山，趙高命是也。  

  >女命紫微太陽星早遇賢夫信可憑 女命紫微在寅午申宮吉，貴美旺夫益子。陷地平常，惟子酉及巳亥加四殺，美玉瑕玷日後不美。

- 天府 
  
  >廟子丑未寅辰戌 旺午酉 地卯巳申亥 無陷

  >天府戌宮無殺湊甲己人腰金又且富 加四殺有疵。  
  >天府居午戌天相來朝甲人一品之貴  
  >府相朝垣千鍾食祿 命寅申，府相在財帛宮，祿官朝者，上格別宮次之。  
  >天府昌曲左右高第恩榮  
  >天府天相天梁同君臣慶會  
  >天府祿存昌曲巨萬之資  
  >天府武曲居財宅更兼權祿富奢翁 有左右祿存亦美。  

- 天相 
  
  >廟子午丑寅申 地辰戌巳亥未 陷卯酉

  >天相廉貞擎羊來多招刑杖難逃 終身不美招橫禍，只宜僧道。  
  >天相之星女命纏必當子貴及夫賢 女命己生子宮，甲生午宮，庚生辰宮，俱是貴格。  
  >右弼天相福來臨 女命天相、右弼，諸宮吉。子宮癸生人，寅宮癸己生人，申宮甲庚癸生人，俱是貴格，丑末亥宮不貴，子午卯酉皆少福。  

- 天梁 
  
  >廟子午寅卯辰戌 旺丑未 地酉 陷申巳亥

  >天梁月曜女淫貧 梁巳亥陰寅申主淫佚，不陷衣祿遂如陷下賤。  
  >天梁居午位官資清顯朝堂 丁己癸人合格。  
  >梁同己亥男多浪蕩女多淫 加刑忌殺湊多下賤。  
  >天梁文昌居廟旺位至臺綱  
  >天梁守照吉相逢平生福壽 在午位極佳。  
  >梁同機月寅申位一生利業聰明 聲多不論。  
  >天梁太陽昌祿會臚傳第一名  
  >梁武陰鈴擬作棟梁之客  
  >梁宿太陰卻作飄蓬之客 梁居酉，月居已是也。  
  >天梁天馬為人飄蕩風流  
  >天梁加吉坐遷移臣商高賈 加刑忌平常。  

- 天同 
  
  >廟巳亥 旺子申 陷午

  >天同會吉壽元長  
  >天同貪羊陀居午位丙戌鎮禦邊疆 為馬頭帶箭富且貴。  
  >同月陷宮加殺重技藝羸黃  
  >天同戌宮為反背丁人命遇反為佳  
  >女命天同必是賢 子生人命坐寅，辛人命卯，丁人命戌入格。丙辛人命中吉，己亥逢此化吉雖美必淫。 

- 天機 
  
  >廟子午 旺辰酉 陷丑未

  >機梁會合善談兵，居戌亦為美論 孟子遷移戌宮，有機梁。  
  >機梁守命，加吉曜，富貴慈祥 加刑忌，僧道。  
  >機梁同照命身，又逢劫空，偏宜僧道 機同單守命身，又逢空亡。  
  >機梁七殺破軍沖，羽客僧流命所逢 若兼帝座，加太陽，吉。  
  >機月同梁作吏人 命在寅申方論，加吉不論，無吉無殺亦是平常人，兇殺空劫化忌為下格。  
  >機梁貪月同機會，暮夜經商無眠睡 遇兇星奔波。  
  >天機加惡殺同宮，狗偷鼠竊  
  >天機巳宮酉逢，好飲離宗奸狡重  
  >巨陷天機為破格 女命在寅申卯酉，雖富貴，仍不免淫欲下賤，寅申守照，福不全美。  

- 太陽 
  
  >廟卯 旺寅辰巳午 陷子

  >日照雷門子辰卯地晝生富貴聲揚  
  >太陽文昌在官祿皇殿朝班 文昌同亦然。  
  >日落未申在命位為人先勤後懶  
  >太陽居午庚辛丁己人富貴雙全  
  >太陽化忌是非日有目還傷  
  >女命端正太陽星早配賢夫信可憑 太陽守命，陷平常。居卯辰巳午無殺，旺夫益子。  

- 太陰 
  
  >廟亥子丑 旺寅酉戌 陷卯辰巳

  >太陰居子丙丁富貴忠良 夜生人合局。  
  >太陰武曲祿存同左右相逢富貴翁  
  >太陰同文曲於妻宮蟾宮折桂 文昌同亦然，在身命巧藝之人。  
  >太陰羊陀必主人離財散  
  >月朗天門於亥地登雲職掌大權 子生人夜時生合局。不貴則大富。  
  >月曜天梁女淫貧 太陰寅申巳，多主淫貧，或偏房侍婢。若貪狼、文昌、文曲，同於夫宮必招配賢明之夫。  

- 太陽太陰拱照

  >日巳月酉丑宮命步蟾宮  
  >日卯月亥安命未宮多折桂  
  >日月同未命安丑侯伯之材  
  >日月命身居丑末三方無吉反為兇 子午辰戌，身命更佳。  
  >日月守命不如照合並明 守命吉多主吉，兇多主兇。若吉少，亦不為美之論。  
  >日辰月戌並爭耀權祿非淺  
  >日月夾命夾財加吉曜不權則富 加羊陀沖守，宜僧。  
  >日月最嫌反背 如日月同宮，看人之生時。日喜太陽，夜宜太陰。若反背日戌月辰，子月午。若出外離宗成家也吉。勿概以反背論。  
  >陰陽左右合為佳  
  >日月陷宮逢惡殺勞碌奔波  
  >日月羊陀多克親  
  >日月更須貪殺會男多奸盜女多淫  
  >日月疾厄命宮空腰陀目瞽 如日月在疾厄宮，逢空亡必主腰陀，目瞽，命宮亦然。  

- 文昌 
  
  >廟巳酉丑 地申子辰 陷寅午戌

  >文昌武曲為人多學多能 四墓，卯酉巳亥身命。論三方科權祿。  
  >文科拱照賈誼年少登科 論三方。  
  >左輔文昌位至三臺  
  >文昌武曲於身命文正兼備 孫臏之命是也。  

- 文曲 
  
  >廟巳酉丑 地申子辰 陷寅午戌

  >二曲廟垣逢左右將相之財 文曲宜子午酉，武曲宜四墓。  
  >二曲旺宮威名赫奕 文曲子宮第一，卯西宮次之。武曲辰宮第一，丑末宮次之。  
  >二曲貪狼午丑限防溺水之憂  

- 文昌文曲

  >昌曲夾命最為奇 假若命在丑宮，文昌在寅，文曲在子是也。不貴即富，吉多方論此為貴  
  >昌曲臨於丑未時逢卯酉近天顏 賈誼蔔商，昌曲未宮命丑宮。在命兼化吉者方論。  
  >昌曲巳亥臨不貴即當大富  
  >昌曲吉星居福德謂之玉袖天香 更得紫微，居午宮妙。  
  >昌曲陷宮兇殺破虛譽之隆 兇殺即羊陀空劫。  
  >昌曲陷於天傷顏回夭折 命有劫空，羊陀。限至七殺，羊陀叠並方論。  
  >昌曲己辛壬生人限逢辰戌慮投河 如入廟吉，大小二限俱到。  
  >昌曲廉貞於巳亥遭刑不善且虛誇 貪多作事顛倒，子申二官貴吉多美。  
  >昌曲祿存猶為奇特  
  >昌曲破軍臨虎兔殺羊沖破奔波 虎兔，即寅卯宮是也。  
  >昌曲左右會羊陀當生異痣  
  >女人昌曲聰明富貴只多淫  

- 武曲 
  
  >廟辰戌丑未 旺子午 平巳亥 無失陷

  >武曲廟垣威名赫奕 辰戍丑未生人安命在辰戍宮為四墓，若但在丑未次之。  
  >武曲相遇昌曲逢聰明巧藝定無窮 武曲或與天相同垣逢昌曲。  
  >武曲祿馬交馳發財遠郡  
  >武曲遷移巨商高賈 吉多方論。  
  >武曲廉貞貪殺便作經商  
  >武曲破軍破祖破家勞碌  
  >武曲劫殺會擎羊因財持刀  
  >武曲魁鉞居廟旺財賦之官  
  >武曲貪狼財宅位橫發資財  
  >武曲貪狼加殺忌技藝之人  
  >武曲破貞於卯地木壓雷驚  
  >武曲羊陀兼火宿喪命因財  
  >武曲之星為寡宿 火星柔弱，婦奪夫權方免刑克。若兩剛相敵，必主刑克生離。  

- 貪狼 

  >廟辰戌丑未 旺子午 陷巳亥

  >貪狼遇鈴火四墓宮豪富家資侯伯貴 辰戌宮佳，丑未宮次之，若守照俱可論吉。  
  >貪狼入廟壽元長  
  >貪狼會殺無吉曜屠宰之人  
  >貪狼子午卯酉鼠竊狗偷之輩終身不能有為 申子辰人命坐子宮，寅午戌人命坐午宮，亥卯末人命坐卯宮，巳酉丑人命坐酉宮是也。  
  >貪狼加吉坐長生壽考永如彭租 寅午戌火生人，命坐寅木申金。  
  >貪狼巳亥加殺不為屠戶亦遭刑 享福不久。  
  >貪狼同行晚景邊夷神服 三十年後發財，坐命武曲守照。辰戌宮佳，丑未宮次之。  
  >貪武先貧而後富 利己損人，命有紫微日月左右昌曲，限逢綠權科，則貴顯論。  
  >貪狼加殺同鄉女偷香而男鼠竊  
  >貪狼武曲同守身無吉命反不長 命無吉曜，身有貪武，孤貧。  
  >貪月同殺會機梁貪財無厭作經商。  
  >貪遇羊陀居亥子名為泛水桃花 男女貪花，迷酒喪身。有吉曜則吉。  
  >貪狼陀羅在寅宮號曰風流彩杖  
  >貪武申宮為下格 化忌方論。  
  >貪武四生四墓宮破軍忌殺百工通  
  >貪武破軍無吉曜迷戀酒以忘身 或作手藝。  
  >貪狼廉貞同度男多浪蕩女多淫  
  >女命貪狼多嫉妒 在亥子，遇羊陀嫉妒之流。逢祿馬不美。  

- 廉貞 
  
  >廟寅申 利辰戌丑未 陷巳亥

  >廉貞申未宮無殺富貴聲揚播遠名 雄宿朝元格，加殺平常。  
  >廉貞卯酉宮加殺公胥無面官人 或巧藝人。  
  >廉貞暗臣曹吏貪婪  
  >廉貞貪殺破軍逢武曲遷移作具戎 恐是文曲。  
  >廉貞七殺居廟旺反為積富之人 殺居午奇格，若陷地化忌，貧賤殘疾。  
  >廉貞破火居陷地自縊投河  
  >廉貞七殺居巳亥流蕩天涯  
  >仲由威猛廉貞入廟遇將軍 甲生人坐酉，乙生人坐亥，丙戊生人命坐酉，丁己生人命坐寅，庚生人命坐子，辛生人命坐卯，癸生人命坐申。  
  >廉貞四殺遭刑戮 同羊陀火鈴是也，若安布此星同，必遭刑戮終身。  
  >廉貞白虎刑杖難逃 流年太歲並小限坐宮，又值白虎加臨，主官非遭刑杖。  
  >廉貞殺破會遷移死於外道  
  >廉貞羊殺居官祿加紐難逃  
  >廉貞清白能相守 女人甲己庚癸安命申酉亥子宮，丙辛乙戊安命寅卯巳午是也，若辰戌丑未反賤。  

- 巨門 
  
  >廟寅申卯酉 旺子午巳亥 陷辰戌

  >巨日寅宮立命申先馳名而食祿  
  >巨日命宮寅位食祿馳名  
  >巨日申宮立命寅馳名食祿  
  >巨門子午科權祿石中隱玉福興隆 富而子貴，辛癸人上格，丁己人次之，丙戊主男。  
  >巨日命立申宮亦妙  
  >巨在亥宮日在巳食祿馳名  
  >巨在巳宮日在亥反為不佳  
  >巨日拱照亦為奇 假如日午宮巨在戌宮是也，多方論日忌陷。  
  >巨機居卯乙辛己丙至公卿 不貴即富，甲人平常何也，因甲祿到寅卯宮有擎羊破格耳。  
  >巨機酉上化吉者縱有財官也不終 如值孤貧多有壽，巨富即夭亡。加化忌尤兇，若太歲在遷移宮財官化祿。  
  >巨門辰宮化忌辛人命遇反為奇  
  >巨機丑未為下格  
  >巨門陀羅必生異痣  
  >巨門羊陀於身命疾厄羸黃困弱盜而娼  
  >巨門四殺陷而兇  
  >巨火擎羊陀逢惡曜防縊死投河  
  >巨火鈴星逢惡限死於外道  
  >巨宿天機為破蕩 女命巨機於卯酉，雖富貴不免淫佚，若陷地下賤。  

- 七殺 
  
  >廟辰戌丑未寅申 旺子午卯酉 平巳亥 無陷

  >七殺寅申子午一生爵祿榮昌 為七殺朝鬥格。  
  >七殺破軍專依羊鈴之虐  
  >七殺廉貞同位路上埋屍 觀廉貞內註會耗於遷移亦然，若陷地加化忌尤兇。  
  >七殺破軍宜出外諸般手藝不能精  
  >七殺臨身命流年刑忌災傷 逢紫微天相祿存可解。  
  >殺臨絕地會羊陀顏回夭折  
  >七殺重逢四殺腰陀背曲陣中亡 殺與鈴火，主陣亡，又有疾危。  
  >七殺火羊貪且賤屠宰之人 七殺羊陀會生鄉，為屠宰。  
  >七殺羊鈴流年白虎刑戮災迍  
  >七殺流羊二官符離鄉遭配 歲限俱到。  
  >七殺守照歲限擎羊午生人命安卯西宮主兇亡 余宮亦忌命限三合殺，流年羊刃到命，即七殺重逢，申酉宮忌，多忌限  
  >七殺沈吟福不榮 男有威權，女無所施。  
  >七殺臨身終是夭  
  >七殺單居幅德女人切忌賤無疑  

- 破軍 
  
  >廟子午 旺辰戌丑未 陷卯酉

  >破軍子午宮無殺官資清顯至三公 甲癸生人合格，丁巳生人次之，丙戌生人主困。  
  >破軍貪狼逢祿馬男多浪蕩女多淫  
  >破軍暗巨同鄉水中作冢 破與巨不同垣，恐照命宮或犯遷移。  
  >破軍火鈴奔波勞碌  
  >破軍一曜性難明 男女命論。  
  >破耗羊鈴官祿位到處乞求 又貪狼在子午卯酉者，看貪狼內註。  

- 擎羊 
  
  >廟辰戌丑未 陷子午卯酉

  >擎羊入廟富貴聲揚 加吉萬論。  
  >羊火同宮威權壓眾 辰戍人佳，丑未次之。  
  >羊陀鈴火守身命腰駝背曲之人  
  >擎羊子午卯酉非夭折而刑傷 午兇卯次之。子酉又次之，馬頭帶劍，吉多勿論。  
  >擎羊逢力士李廣難封 甲生人命卯，丙生人命午，庚生人命酉，壬生人命子。吉多平常，加殺則兇  
  >羊陀火鈴逢吉發財兇則忌  
  >羊鈴坐命流年白虎災傷 流年白虎，又到命宮也。  
  >擎羊對守在酉宮歲叠羊陀庚命兇 除宮亦忌，守命宮有羊陀。流年遇羊陀，為叠並。  
  >羊陀夾忌為敗局 假如安命在申宮，又逢忌星，羊在酉陀在未夾之，余皆仿此為例。命歲兇孤貧刑克。若單守祿存無吉星同垣，亦有災殃之兇。  
  >羊陀流年鈴破面字斑痕  
  >擎羊火星為下格  
  >擎羊重逢流羊西施傾殞身 歲限重逢。  

- 陀羅 
  
  >廟辰戌丑未 陷寅申巳亥

  >陀羅巳亥寅申非夭折而刑傷 余試得多離祖出外成家者亦吉，主生人有破相。

- 火星 
  
  >廟寅午戌 地巳酉丑 陷申子辰

  >火鈴相遇名振諸邦

  >火鈴夾命為敗局 如命安寅申，火星在丑，鈴星在卯。吉多尚可，惟夾忌。辰兇歲限巡遊者此地亦吉

- 鈴星 
  
  >廟寅午戌 地巳酉丑 陷申子辰

  >火鈴旺宮亦為福論

  >擎羊火鈴為下格 女人廟旺猶可，陷地下賤，貧窮夭折。

- 魁鉞

  >魁鉞夾命為奇格 如命安在辰宮，魁在卯，鉞在巳宮是也。  
  >魁鉞命身多折桂 如吉方論，在命身最妙，三方次之。  
  >魁鉞昌曲祿存扶刑殺無沖臺輔貴 命身妙三方，次見刑殺沖會者平常，只宜僧道。  
  >魁鉞重逢殺湊痼疾尤多 殺乃羊鈴空劫。  
  >魁鉞輔星為福壽 二上在命，諸宮福壽雙全。  

- 左輔右弼

  >左右文昌位至臺輔

  >左右夾命為貴格 如安命在丑宮，左輔在子宮，右弼在寅宮。四七十一月生者是也，若不貴則大富  
  >右弼左輔終身福厚 在命宮遷移是也，三方次之。  
  >左右同宮披羅衣紫 辰戌宮安命，正月七月生者，丑宮安命。四月生者卯亥宮安命，六月十二月生者，三方勿論。  
  >左右單守照命宮離宗庶出 身命無正曜是也，若三方合紫微，天相，天府吉。  
  >左右貞羊遭刑盜一左右昌曲逢羊陀當生暗痣  
  >左右財官兼夾拱衣祿豐盈  
  >左右魁鉞為福壽 三星在命論宮，福壽全美。若女命逢之，旺夫益子。  
  >右弼天相福來臨 諸宮遇福，丑未亥三宮不貴。縱貴不久遠，前當主富，若卯酉二陷宮，少稱心意  

- 祿存 
  
  >十二宮中皆入廟

  >祿存守於財宅積玉堆金 在命方可喜，化祿，同科權，更妙。  
  >祿存子午位遷移身命逢之利祿宜  
  >明祿暗祿位至公卿  
  >雙祿重返終身富貴  
  >祿逢沖破吉也成兇  
  >雙祿守命呂後專權  
  >祿存厚重多衣祿 諸宮降福，起家富貴。女人嫁夫，招贅旺財。  

- 天馬

  >祿馬最喜交馳 忌見殺羊火截路空亡，多主勞苦。  
  >天馬四生妻宮富貴還當封贈  
  >馬遇空亡終身奔走  

- 科權祿

  >科權祿合富貴雙全 祿存亦是祿，祿會祿存，富貴全會。巨武戍揚科，會魁鉞在命宮極佳。三方次吉，亦在兇多則不美。  
  >祿權命逢合吉威權壓眾相王朝  
  >權祿重逢財官雙美 三方吉多方吉，因聚也不美。  
  >科命權朝登庸甲第 或權或祿全更佳。為言祿逢迎格。  
  >化祿子午位遷移，夫子文章冠世 遷移在子午宮為對面朝天子 命太陽同化祿在午宮，合此格，余宮要看吉兇科權祿來為貴格。如命安在子宮，祿在亥宮，權在丑宮，為夾貴。皆余仿此。  
  >權祿重逢殺湊虛譽之隆  
  >科名陷於兇神苗而不秀 如日戌，月卯，化科陷地，或又加羊陀劫空。  
  >祿主纏於弱地發不主財  
  >權祿守財福之位處世榮華  
  >權祿吉星奴仆位縱然官貴也奔波  

- 劫空

  >劫空夾命為敗局 假如命安在亥宮，劫在子宮，空在亥宮是也。歲限行到亦兇，夾忌亦兇孤貧刑傷。  
  >劫空臨限楚王喪國綠珠亡  
  >生處劫空猶如半天折翅  
  >劫空臨財幅之鄉生來貧賤  

- 傷使

  >天傷加惡曜仲尼絕糧鄧通亡

- 命宮

  >三夾命兇六夾吉 三夾是劫空火鈴羊陀是也。六夾是紫府左右昌曲魁鉞科權祿日月是也。若在命則兇多吉少雖吉也兇，如吉多兇少雖兇也吉，身命三方乃看廟旺。  
  >命無正曜二姓延生 或過房出維隨母繼拜入贅，或又是庶母所生者。  
  >命逢吉曜松柏清秀以難雕 身命官有吉星，太歲大小二限不利，末為兇。必太歲二限有兇，又且本生人所忌方兇。  
  >限逢兇曜柳綠桃紅而易謝 命逢兇限廟旺猶發，達限兇星陷必兇。  
  >命實運生如旱苗而得雨 如命限平常，三方有吉星，如限行美地為福。  
  >命衰運弱如嫩草而遭霜 如命坐陷忌，歲限又逢惡曜，必刑傷死亡。  
  >命有吉星官殺重縱有財官也辛苦  

- 身宮

  >三夾身兇六夾吉 夾忌劫空火鈴羊陀兇，六夾貴逢吉甚妙。  
  >身命俱吉富貴雙全  
  >身吉命兇亦為美論  
  >命弱身強財源不聚  

- 納音

  >納音墓庫看何宮 如水生人墓辰遇財官或祿存尤妙，遇遷移耗殺同為不美。  
  >生逢敗地發也虛花 如年納音水土長生見甲申，乃金星為水宮之主，若安命在酉敗地又逢羊陀忌耗七殺同不美。得祿存吉。  
  >絕處逢生花而不敗 如水土絕在巳安命在巳為絕地卻得金星在巳生水不絕方為得祿  

- 財帛

  >日月夾財加吉曜不貴則富 如財帛宮在未天府星守，日在午月在申夾財是也，余仿此。  
  >左右財官兼夾拱衣祿豐隆 如左右同財帛宮，又或財官在丑日在子月在寅是夾也。  

- 財宅

  >紫微輔弼多為財賦之官  
  >武曲太陰多居財賦之任 不是武曲太陰同限度，取財帛宮遇武曲或遇太陰星，主為人多居財賦之任。  
  >紫府武曲居財帛更兼權祿富奢翁  
  >武曲貪狼財宅橫發資財 忌空亡。  
  >祿存守於財宅堆金積玉  

- 財福

  >權祿守財福之位出世榮華  
  >劫空臨財福之鄉生來貧賤   